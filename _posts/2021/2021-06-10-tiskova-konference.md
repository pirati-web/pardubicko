---
layout: post
category: CLANKY
title: Tisková konference Pirátů a Starostů v Pardubickém kraji
date: 2021-06-10T14:00:00+0200
tags: 
    - Krajske-zastupitelstvo
    - zastupitel
author: Piráti Pardubického kraje
image: articles/2021/tkpak.jpg
---


**V úterý 8. června se v Pardubickém pirátském centru uskutečnila tisková konference Pirátů a Starostů v Pardubickém kraji. Koalice na ní představila čelní kandidáty a jejich priority. Lídry jsou Mikuláš Ferjenčík za Piráty a Jiří Hájek za Starosty a nezávislé.**

Restart ekonomiky, odpovídající financování krajských silnic, pomoc hendikepovaným, příprava na klimatické změny nebo podpora života na venkově. I to jsou témata, na která se zaměřuji kandidáti Pirátů a Starostů v Pardubickém kraji. Ve společném týmu nechybí zkušenosti a odbornost ani mládí a svěží vítr. Cíl je jasný – vrátit zemi budoucnost!


>„Za jeden z nejdůležitějších úkolů nadcházejícího volebního období považuji nutnost dát do pořádku státní finance. Piráti a Starostové mají nachystaný podrobný plán, jak to udělat. Chceme podpořit růst ekonomiky, dostat na trh práce lidi, kteří jsou z něj dnes vyloučení, například lidi v exekucích, ale zároveň šetřit na provozu státu, to znamená škrtnout nehospodárné projekty jako třeba kanál Dunaj–Odra–Labe,”

říká poslanec a lídr Pirátů v Pardubickém kraji [Mikuláš Ferjenčík](https://www.piratiastarostove.cz/kandidati/bc-mikulas-ferjencik/).

>„Uděláme maximum, abychom se vyhnuli zvyšování daní, každopádně zásadní pro nás bude zajištění veřejných služeb, jako je zdravotnictví, kvalitní školství a důstojné důchody.”

<hr />  

>„My jako Starostové jsme zvyklí se o lidi starat. Zakládáme si na tom, že jednáme slušně a bez podrazů. V tomto jsme zajedno s Piráty, kteří naše zkušenosti doplňují mladou krví,” 

říká [Jiří Hájek](https://www.piratiastarostove.cz/kandidati/ing-jiri-hajek/), lídr STAN v Pardubickém kraji pro sněmovní volby, který se zaměřuje hlavně na dopravu.

>„Je potřeba, aby stát dával krajům více peněz na rekonstrukci silnic II. a III. třídy. S tím souvisí i výstavba přivaděčů k dálnici D35. Jejich zpoždění nesmí bolestivě odskákat okolní obce, kam se nahrnou kamiony. Už teď s ŘSD řešíme, jak tyto následky alespoň zmírnit. Jednáme také o splavnění Labe pro rekreační plavbu a spuštění přívozu na řece. Konečnou vizí je vybudování náplavky u Automatických mlýnů.”

  <hr />

Na třetím místě kandidátky je [Libuše Vévodová](https://www.piratiastarostove.cz/kandidati/mgr-libuse-vevodova/), krajská a svitavská zastupitelka.
 >„Chci se podílet na aktivitách, které by se daly souhrnně nazvat ‚Česko bez bariér’. V této oblasti u nás chybí zákony postavené na pevných základech jednotné koncepce. Ve spolupráci s aktivními sdruženími a odborníky je budu prosazovat. Chceme být součástí Evropy a bezbariérovost je ukazatel, že tam patříme,” říká Libuše Vévodová, která je profesí učitelka matematiky na gymnáziu.

 <hr /> 

Čtyřkou je [Jitka Bidlová](https://www.piratiastarostove.cz/kandidati/mgr-libuse-vevodova/), zastupitelka Poličky a architektka se zaměřením na stavby šetrné k životnímu prostředí. 
>„Je potřeba připravit území České republiky na nadcházející klimatické změny. Podle mě je nezbytně nutné propojit tvorbu sídel s tvorbou krajiny. Je třeba na naše prostředí nahlížet komplexně, od jednotlivých domů až po velká území,” 

uvádí Jitka Bidlová, která si v druhé půlce května prošla celý Pardubický kraj z jihozápadu až na Králický Sněžník. Celkem po svých urazila 320 kilometrů.

<hr />  

Páté místo kandidátní listiny obsadil [Tomáš Dubský](https://www.piratiastarostove.cz/kandidati/tomas-dubsky/), starosta obce Vysočina a člen předsednictva Sdružení místních samospráv ČR. 
>„Venkov spravuje většinu území ČR, ale žije zde jen necelá třetina obyvatel. A aby zde lidé mohli žít, musí k tomu mít kvalitní podmínky, tedy základní služby, jako jsou obchod, pošta, školy, dostupná lékařská péče a možnost bydlení. Stát by je měl garantovat a tomu přizpůsobit způsob financování,” **popisuje Tomáš Dubský.**

<hr />
  
Šestá pozice patří [Aleši Nunvářovi](https://www.piratiastarostove.cz/kandidati/ing-ales-nunvar/), místostarostovi Chrudimi. 

>„Věnuji se tématu životního prostředí a především odpadovému hospodářství. V Chrudimi aktuálně zavádíme svoz bioodpadu od rodinných domů a projektujeme separační centrum,” říká Aleš Nunvář.

 <hr /> 
  
Čelní sedmičku uzavírá starosta obce Příluka [David Šimek](https://www.piratiastarostove.cz/kandidati/david-simek/). 

>„Pro zdravou společnost se musí investovat do občanského vybavení, kultury i sportu. Je také potřeba podpořit regionální výrobky a služby. Stát ale místo pomoci zahlcuje obce byrokracií a prosazuje centralizaci. To nikomu nepomůže a je to nebezpečné. Chci najít cestu, po které stát naopak půjde obcím naproti,” 

uvádí David Šimek.

## [➡️ Podívejte se na celou naší kandidátní listinu v tomto odkazu ⬅️](https://www.piratiastarostove.cz/kandidati/kraj/pardubicky/)
