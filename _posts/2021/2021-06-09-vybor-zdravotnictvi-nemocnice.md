---
layout: post
category: CLANKY
title: Krajští Piráti řešili na zdravotním výboru dopady coronaviru na nemocnice
date: 2021-06-09T14:00:00+0200
tags: 
    - Krajske-zastupitelstvo
    - zastupitel
author: Piráti Pardubického kraje
image: articles/2021/2021_06_zdrav.jpg
---


**Zasedání, které se uskutečnilo dne 7.6.2021, vyvolali opoziční zastupitelé a účastnili se jej zástupci vedení NPK a.s. Důvodem byla personální a finanční situace kolem akciové společnosti. Za Piráty se účastnili zastupitelky [Andrea Linhartová](https://pardubicky.pirati.cz/lide/andrea-linhartova/), [Lenka Španihelová](https://pardubicky.pirati.cz/lide/lenka-spanihelova/) a člen zdravotního výboru [Karsten Sachs.](https://pardubicky.pirati.cz/lide/karsten-sachs/)** 

  

Nemocnice PK a.s. se potýkají s dopady koronakrize. Představitelé společnosti nám prezentovali několik ekonomických ukazatelů a musíme konstatovat, že pokud by z vlády nepřišel kompenzační balíček, nemocnice by byly na pokraji krachu. Mnoho lidí si neuvědomuje, že koronakrize nebyla pro tato zdravotnická zařízení výnosným obchodem, ale naopak je uvrhla a to napříč celou ČR do dalších finančních problémů. Například v Pardubickém kraji by akciová společnost byla za rok 2020 odhadem 600 miliónů ve ztrátě, kdyby MZČR nevydalo kompenzační vyhlášku, která rozdíl v podstatě dorovnala. Nemocnice přicházejí o své příjmy hlavně tím, že nebyly prováděny standardní výkony, ale bylo třeba se na jejich úkor postarat o COVID-19 pacienty. Také spotřeba materiálu značně stoupla. Bylo i nutné zajistit testování a očkování, které není zcela lukrativní.

  

Na druhé straně pak psychicky a fyzicky totálně vyčerpaní zdravotníci požadovali adekvátní odměny za odvedené přesčasy v náročné práci. Jakákoli částka, kterou nemocnice zdravotníkům vyplatí jako Covid příplatek, je v tomto srovnání nedostačující. Zdravotníci sloužili celé směny ve skafandrech a respirátorech. Kvůli riziku nákazy se třeba měsíce nemohli setkat s příbuznými a nakonec mnoho zdravotníků i onemocnělo. Navíc na mnoha Covid odděleních denně umírali pacienti - a to každého zdravotníka poznamená.

  

To všechno již tak napjaté personální situaci v NPK a.s. samozřejmě nepřidá. S personálním nedostatkem se společnost potýkala již řadu let a boj s Covidovým onemocněním tuto krizi jen prohloubil. V důsledku tohoto vývoje letos končí personální ředitel a my budeme za vás bedlivě sledovat, jestli se situace v NPK a.s. zlepší s příchodem toho nového. Budeme vás o všem samozřejmě informovat.--




{% asset 'articles/2021/vybor.jpg' magick:resize='751x422^' magick:gravity='north' alt='trendy'%}

