---
layout: post
category: CLANKY
title: Piráti v Pardubickém kraji vysílají do sněmovních voleb také Libuši Vévodovou a Jitku Bidlovou
date: 2021-01-20T14:00:00+0200
tags: 
    - tiskova-zprava
    - volby-psp-21
    - liba-vevodova
    - jitka-bidlova
author: Piráti Pardubického kraje
image: articles/2021/tzlj.png
important: true
---

**Po zvolení lídra pirátské kandidátky v Pardubickém kraji do Poslanecké sněmovny [Mikuláše Ferjenčíka](https://pardubicky.pirati.cz/lide/mikulas-ferjencik/) zvolilo krajské fórum další dvě kandidátky.**

Druhé místo v primárních volbách obsadila svitavská pedagožka a zastupitelka [Libuše Vévodová](https://pardubicky.pirati.cz/lide/libuse-vevodova/). Ta zvítězila ve 2. kole online volby nad místostarostou Chrudimi [Alešem Nunvářem](https://pardubicky.pirati.cz/lide/ales-nunvar/) a pardubickým zastupitelem [Dominikem Bečkou](https://pardubicky.pirati.cz/lide/dominik-becka/).

> „Předně poděkování všem, kteří mi svými hlasy v primárkách projevili důvěru. Vnímám to jako velký závazek. V poslanecké sněmovně se chci  zabývat sociální problematikou a školstvím.“ podotýká Libuše Vévodová

Ve volbě o třetí pozici  v primárních volbách Pirátů překvapivě vyhrála poličská zastupitelka a environmentální architektka [Jitka Bidlová](https://pardubicky.pirati.cz/lide/jitka-bidlova/). Dostala 22 hlasů z 50 možných a díky tomu jasně získala třetí pozici na pirátské kandidátce.

> „Šla jsem do primárek možná netradičně jen s jedním tématem: ‘Připravit území České republiky na nastávající klimatické změny’. V jedné větě je řečeno vše. Děkuji tedy všem, že mým zvolením berou změny klimatu vážně a já se těším, že budu moci společnosti s touto výzvou pomoci.” Komentuje Jitka Bidlová z Poličky.

Do volebního klání o místa na listině kandidovali také **[Jaroslav Lainz](https://pardubicky.pirati.cz/lide/jaroslav-lainz/), [Vladek Vácha](https://pardubicky.pirati.cz/lide/vladek-vacha/) a [Jan Moravec](https://pardubicky.pirati.cz/lide/jan-moravec/)**. Ti budou usilovat o další místa na pirátské kandidátce. 

Na společné kandidátce do parlamentních voleb v Pardubickém kraji mají **první** pozici Piráti, **druhou** Starostové a Nezávislí (STAN), **třetí a čtvrtou** Piráti, **pátou** STAN, a poté se až **do konce** kandidátky **střídají** Piráti a STAN.
