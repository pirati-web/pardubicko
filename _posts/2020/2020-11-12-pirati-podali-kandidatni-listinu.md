---
layout: post
category: CLANKY
title: Piráti v Pardubickém kraji vyměnili vedení
date: 2020-11-12T07:00:00+01:00
tags: 
    - PKS
author: Piráti Pardubického kraje
image: articles/2020/duchacekPKS.jpg
important: true
---

**Členská základna Pirátů Pardubického kraje si na začátku lisopadu zvolila nové předsednictvo tohoto sdružení. Předsedou se nově stal Jiří Ducháček z České Třebové. Místopředsedy potom byli zvoleni Andrea Linhartová z Chrasti, Vladek Vácha z Mistrovic, Daniel Lebduška z Chrudimi a Karsten Sachs z Moravské Třebové. Nové krajské předsednictvo se v nadcházejících dvou letech bude primárně věnovat parlamentním a komunálním volbám.**
 
Volby nového předsednictva proběhly elektronicky, hlasovala tak většina členů sdružení, které má napříč Pardubickým krajem 52 lidí.
 
Novým krajským předsedou se stal českotřebovský a krajský zastupitel [Jiří Ducháček](https://pardubicky.pirati.cz/lide/jiri.duchacek/).
>„Děkuji všem za projevenou důvěru a doufám, že společně tu naši kocábku popostrčíme dál. Hlavním cílem je, aby na palubě vládla dobrá nálada a my se co nejvíce přiblížili nastavenému kurzu do voleb v roce 2021. Byl zvolen tým lidí, kteří spolu určitě budou spolupracovat s cílem vše posunout Těším se na kooperaci nás všech. A i když doba není teď zrovna příznivá na setkávání, tak s pomocí online schůzek a dalších nástrojů to určitě zvládneme. Nejen internet je naše moře a budu moc rád, až se možnosti osobního setkání zase vrátí k normálu. Držme se všichni a co jiného si teď přát, než ať jsme všichni zdraví a jsme pozitivní jen v naší mysli. “
 
První místopředsedkyní se stala krajská zastupitelka a obhájkyně mandátu z minulého období [Andrea Linhartová](https://pardubicky.pirati.cz/lide/andrea-linhartova/), která pochází z Chrasti.
>„Nejdříve bych chtěla poděkovat všem členům krajského sdružení za podporu při volbě do předsednictva. V následujícím období budu pokračovat v administrativní podpoře sdružení, spolupracovat a komunikovat s centrálními odbory. Tato činnost není moc vidět, ale pro správné fungování Pirátů v kraji ji vnímám jako důležitou. Těším se na spolupráci i s novými členy předsednictva, kterým tímto také gratuluji ke zvolení.”
 
Druhým místopředsedou je [Vladek Vácha](https://pardubicky.pirati.cz/lide/vladek-vacha/), který pochází z Mistrovic u Jablonného nad Orlicí. 
>„Čekají nás dva roky tvrdé a poctivé práce, ve kterých se chci maximálně věnovat Krajským expertním týmům a být k dispozici pro všechny členy našeho sdružení.“
 
Třetím místopředsedou byl zvolen bývalý předseda kraje, chrudimský a krajský zastupitel [Daniel Lebduška](https://pardubicky.pirati.cz/lide/daniel-lebduska/). 
>„V následujícím období se chci zaměřit především na HR agendu, tedy rozšířit naši členskou základnu a počet našich registrovaných příznivců. Součástí toho bude například i aktivní náborová kampaň napříč celým krajem. Upřímně se na tuto práci a nové zájemce těším.“
 
Čtvrtým místopředsedou Pirátů v našem regionu byl zvolen [Karsten Sachs](https://pardubicky.pirati.cz/lide/daniel-lebduska/https://pardubicky.pirati.cz/lide/karsten-sachs/), který pochází z Moravské Třebové.
>„Nové předsednictvo čeká během dalších dvou let organizace parlamentních a komunálních voleb. Především ty parlamentní mohou být pro naši zemi přelomové a já se těším, že se jako místopředseda krajského sdružení budu aktivně na těchto důležitých volbách podílet.“
 
